**סקירת שוק ואסטרטגיה**
**גודל ומגמות השוק**

הרעיון שלנו משתייך לשוק אפליקציות משחקיות חינוכיות לילדים צעירים (גיל 3–5), לטלפון/טאבלט בדגש על סיפורים אינטראקטיביים ולמידה דרך בחירה.
שוק אפליקציות הלמידה לילדים נמצא בצמיחה מהירה: היקף שוק אפליקציות חינוכיות לילדים הוערך בכ־7.8 מיליארד דולר ב-2024, וצפוי להגיע לכ־24.6 מיליארד דולר עד 2033.

בהתמקדות יותר ישירה בגיל שאנו מכוונים אליו (3–5), השוק מוערך בכ־4.3 מיליארד דולר ב-2024 וצפוי לגדול לכ־12.1 מיליארד דולר עד 2033.
כלומר — מדובר בשוק בצמיחה משמעותית.

קישור מקור:
[https://dataintelo.com/report/toddler-learning-games-app-market]


**מבחינת מתחרים, קיימים מספר מותגים גלובליים חזקים**:

                                                                                                                                       Sago Mini — אוסף משחקים אינטראקטיביים לילדים צעירים, מבוססים על אינטראקציות פשוטות, כמעט ללא טקסט.
                                                                                                                                        Thinkrolls (Toddler Mode) — משחקי פיזיקה וסיבתיות עם שלבים קצרים.
                                                                                                                                      
                                                                                                                                       
                                                                                                                                        
המשותף להם: ממשק חזותי מאוד, ללא צורך בקריאה. רוב התוכן באנגלית.

לגבי לימוד פקודות ולוגיקה בגיל כל-כך צעיר — אין כיום פלטפורמה או משחק לגילאים כאלה כלל, רק לגילאים בוגרים יותר.
זה הופך את הז'אנר שלנו ליחסית חדש וייחודי.

בישראל, ההיצע המקומי מצומצם לעומת תכנים באנגלית.
רוב הילדים צורכים יוטיוב או אפליקציות שבהן אין מעורבות הורית.
כאן האפליקציה שלנו מאפשרת חוויה משותפת — גם ההורה וגם הילד לומדים ויוצרים קשר.

**מגמות שוק בולטות**

מעבר למודלים של מנוי/חבילות במקום רכישה חד-פעמית.

דרישה גוברת לאפליקציות ידידותיות להורים.

שימוש בטכנולוגיות כמו AI והתאמה אישית — אך בשוק הפעוטות עדיין מוגבל, מכיוון שהורים מעדיפים חוויות פשוטות.


**פלטפורמות מובילות**

הפלטפורמה העיקרית במשחקי פעוטות כיום היא מובייל — טאבלטים וסמארטפונים.
הורים רבים מעדיפים טאבלטים בזכות מסך גדול ושליטה פשוטה.

פלטפורמות משניות: מחשבים — עדיין בשימוש בגני ילדים, מכשירים ייעודיים (טאבלטים חינוכיים), וטלוויזיות חכמות.

במשחק "ג’אבי הקודקוד" — הפלטפורמה המומלצת היא מובייל/טאבלט, עם אפשרות לגרסה משלימה למחשב לצורכי הדגמה בגנים.



**שחקנים בולטים בשוק**

שוק המשחקים לגיל הרך משלב חברות צעצוע וחינוך ותיקות עם סטארט-אפים חדשים.
בין המותגים המובילים בעולם:

                                                                                                                                                                                                          LeapFrog

                                                                                                                                                                                          Age of Learning – ABCmouse

                                                                                                                                                                                          Khan Academy Kids

                                                                                                                                                                                          Duck Duck Moose

                                                                                                                                                                                          PBS Kids
  
                                                                                                                                                                                          Toca Boca

                                                                                                                                                                                          Sago Mini

בישראל: יש יזמויות מקומיות כגון TinyTap, שנרכשה על ידי Animoca Brands ומספקת תוכן בעברית.

חברות בינלאומיות כמעט לא מתרגמות לעברית — בגלל גודל שוק קטן — וזו הזדמנות עצומה לפיתוח תוכן מקומי איכותי.



